34

quod improbi laboris nec non supervacaneum fuerit. 1)
Satis habui variorum aoristi et imperfecti generum
satis multa eaque clara exempla referrefi‘) Eorum
autem verborum, quorum imperfecta et aoristos uno
tenore pertractavi, omnes locos contuli, ut ex iis
certa quaedam in usu Thucydideo discrimina elice-
rem. Quamquam autem imprimis imperfecti et aoristi
indicativos tractavi, tamen interdum alias quoque
praesenticas sive aoristicas formas adhibui quibus
cujusdam verbi praesenticam sive aoristicam signi-
ficationem luculentius illustrarem.

Ad extremum monendum mihi est natura ejus
materiae quam hoc libello tractandam mihi sumpsi
evenisse, ut saepe exemplo imperfecti quendam usum
illustranti locum ejusdem verbi aoristum continentem,
itemque aoristi exemplo saepe ejusdem verbi imper-
fectum statim opposuerim‚ quotiescunque haec ratio
ad horum temporum in quodam verbo discrimen
enucleandum apta videbatur.

 

1) Qui omnes locos cujusdam verbi conferre volet, facile inveniet in
Indice Thucydideo confecto a v. d. M. H. N. VON ESSEN (Berolini
apud Weidmannos 1887); quod opus in hoc libello conficiendo semper
mihi praesto fuisse nec non Lexicon Thucydideum confectum a v. c.
E. A. BETANT (Genevae 1843—47) nemo non intelligit.

2) ut FR. HULTSCHIUS quoque in uberrimo et accuratissimo opere „Die
erzfihlenden Zeitformen bei Polybios'' (Abhandl. d. sachs. Gesellsch. d.
Wissenseh. Band XIII p. 1—2103 347—4683 Band XIV p. 1—100)
nequaquam omnes locos Polybianos tractavit.

