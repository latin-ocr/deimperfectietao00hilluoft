CAPUT PRIMUM.

 

DE IMPERFECTI ET AORISTI USU IN GENERE DISPUTATUR.

Error principalis qui per multa saecula prohibuit quomi-
nus aoristi apud scriptores Graecos usus recte perspi-
ceretur hic erat, quod omnes formae aoristi tempus
praeteritum significare putabantur. Qui error ex alio
errore natus esse videtur. Nempe communis opinio erat
formarum genera quae „temporum” nomine indicantur
nihil indicare nisi temporis relationem, quae intercedat
inter eum qui loquitur atque actionem de qua loquitur.
Quae inveterata opinio rursus orta erat ex eo, quod
antiquiores grammatici in linguae legibus constituendis
a schematis logicis proficiscebantur, cum contra, quod
posteriore demum parte saeculi proximi a viris doctis
intellectum est, lingua vivi corporis loco sit habenda,
cujus leges ex ipsius contemplatione effici, non a priori
e principiis logicis derivari debeant. Illa antiquior ratio
bene cognosci potest ex iis, quae GODOFREDUS HER-
MANNUS in libello „De emendanda ratione Graecae
grammaticae'' (pars prima, Lips. 1801) cap. XV de
verbo disputavit, ubi e deductionibus mere logicis hoc
concludit (p. 180): ⁴„—— Quamobrem omnis verbi
relatio ad temporum inter se rationem com-
parationemque pertineat necesse est'’.

