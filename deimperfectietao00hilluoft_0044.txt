28

conamen prospere successisse aoristo significatur
(c. 93, 1): τοιαῦτα ὁ Παγώνδας τοῖς Βοιωτοῖς παραινέσας
ἔπεισεν ἰέναι ἐπὶ τοὺς Ἀθηναίους i. e. persuasit. Ad
idem imperfecti genus pertinere mihi videntur ea im-
perfecta quibus significatur in eo fuisse ut aliquid
fieret, quod factum sit necne imperfecto non expri-
mitur, velut VII 71, 7 διαφθαρεισῶν γὰρ τῶν νεῶν τοῖς
Λακεδαιμονίοις προσαπώλλυντο αὐτοῖς καὶ οἱ ἐν τῇ νήσῳ
ἄνδρες διαβεβηκότες i. e. etiam ii qui in insula inclusi
erant perituri fuerant.

Nunc exponam tria imperfecti genera, quae, aeque
ac ea quae jam tractavimus, ex imperfecti vi durativa
derivari possunt, quorum tamen usum tum demum
clare perspiciemus, cum diligenter nobiscum reputa-
verimus, illam vim imperfecti parataticam
proprie non actionem verbi sed animum
auditoris παρατείνειν, i. e. non eo significari
adeo actionis continuae spatium quam re-
quiri lectoris attentionem continuatam. Cum
’ igitur scriptor imperfectum adhibet, eo monet lec-
torem, ut animo aliquamdiu moretur in verbi actione3
id quod recte GILDERSLEEVIUS, cum de imperfecti
vi durativa agit, sic exprimit 1): ‚,— the seat of the
duration (has to be) put where it belongs,
in the eye of the beholder, in the heart of
the sympathizer, and not in the action itself'.

Hoc cum neglexissent multi viri docti erraverunt,
quod exempli gratia affero, in explicando usu frequen-
tissimo imperfecti verbi κελεύειν, qui sane mirandus
est, simplex enim jussum quippe quod momentaneum

 

1) A, J. P. XXIII (1902) p. 251.

