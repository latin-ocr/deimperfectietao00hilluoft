22

que alterut‘rum tempus eligi pro genere actionis quod
sensu requiritur, tamen multo saepius ad designan-
dam actionem quandam, quae tempore alteram actio-
nem, juxta memoratam, praecessit, aoristus quam im-
perfectum adhibetur. Cujus rei causa haec est quod ea
actio, quae alteram actionem, de qua nunc data
opera agitur, praecessisse memoratur, plerumque a
scriptore et lectore minus attenditur quam haec,
ideoque formae punctativae i. e. aoristo hic locus
est. Quo fit ut participium aoristi fere semper actionem
indicet, quae actionem verbi primarii praecessisse
fingitur. Eodem pertinet quod in iis enuntiatis secun-
dariis, quae meram praecessionem temporalem signi-
ficant, plerumque aoristi leguntur. 1) Nihilominus etiam
ibi, ubi Latine plusqupfectum adhibendum foret,
imperfectum usurpatur, cum scriptor actionem
pra e s e n t i c a m dilucide exprimere vult, cujus rei exem-
plum vidimus in loco laudato V 16, 1 (ἠναντιοῦντο).
Aliquot locos, quibus sic aoristus sive imperfectum
a Thucydide usurpata sunt, separatim tractabo.

De imperfecti2) et aoristi indicativi in enuntiatis
hypotheticis usu non seorsum disseram. Satis habeo
in lectoris animum revocare ea quae de hac re
praeclare exposuit Brugmannus‚ Gr. Gr.³ ἓξ 565—-
567. Apud Thucydidem in genere eaedem leges
valent quae apud ceteros scriptores Atticos: cum in
protasi irreali tum in apodosi irreali imperfectum,
si tempus praesens, aoristus, si tempus praeteritum

 

Ι) quam rem data opera tractavit in sua dissertatione inaugurali mulier
doctissima XVINJFRED WARREN A study of conjunctional temporal clauses
in Thukydides (Berlin 1897).

2) Ubicunque imperfectum dico, modo non indicato, imperfecti indica-
tivum volo.

