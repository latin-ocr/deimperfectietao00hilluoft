12

uti debet. Ei igitur qui loquitur vel ei qui scribit saepe
licet alterutrum tempus eligere, utcunque libet. Quomodo
autem in rerum gestarum narrationibus aoristus con-
stativus et imperfectum narrativum differant, optime
illustrat locus quidam Gellianus (N. A. X. 3, 1 1 sq.) 1),
ubi Romanorum perfectum atque imperfectum inter se
opponuntur. Gellius, conferens inter se dicendi genera
duorum oratorum agentium de eo quod civis Romanus
injuria virgis verberatus erat, haec dicit: „- Gracchus
autem non querentis neque implorantis, sed nuntian-
tis vicem: palus, inquit, in foro destitutus est, vesti-
menta detracta sunt, virgis caesus est. Sed enim M.
Cicero praeclare, cum diutina repraesentatione,
non „caesus est'' sed: caedebatur, inquit, virgis in
foro Messanae civis Romanus, cum interea nullus gemitus,
nulla vox illius miseri inter dolorem crepitumque plaga-
rum audiebatur ete.'' Quod hic Gellius dicit de vi perfecti
historici Latini, optime in aoristum constativum quoque
quadrat: aor. constativus nuntiat rem factam) Hoc
aoristi genus ex omnibus aoristorum generibus longe usita-
tissimum est 3). Exempli gratia affero I 54, 1 : οἱ μὲν

 

1) Locum primus indicavit Thierschius 1.l.

2) In hoc libello Gellio auctore saepe voce nuntiandi utar pro eo
quod Germanice dicitur „Konstatieren'’.

3) Qui factum sit ut in Attica dialecto, praecipue apud historicos, aoristi
usus constativus praevaleat, cum contra apud Homerum usus perfectivus
aoristi (ingress. effect.) ita abundet ut aor. constativus nisi perpaucis locis
non inveniatur, bene explicavit Mutzbauer l.l. p. 20 sq. Cum in comitiis
populi Atheniensis negotia publica agitarentur, magis attinebat „kurz und
klar, scharf in das Ohr fallend die wichtigsten Punkte den Mitgliedern
der Volksversammlung entgegen zu werfen” qnam operam dare „epische(r)
Breite und malerische(r) Darstellung der Sache, wie sie ein naives Zeit-
alter in seiner Freude an allen Einzelheiten der Erzahlung liebt.'’ E dic-
tione comitiali ille aoristi constativi usus frequens apud historicos quoque
magis magisque percrebuit. Cf. etiam E. Purdie l.l. p. 82.

