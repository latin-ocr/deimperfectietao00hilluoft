29

quoddam sit, aoristo exprimi exspectamus. Nunc viri
docti illo imperfecto significari volunt actionem
jubendi, nisi jussum fiat, non esse absolu-
tam3 sic F. Blassius in praeclara sua de aoristi et
imperfecti usu commentatione 1) dicit: ,‚—— wenn die
Aufforderung auf Schwierigkeiten bei den Andern
stosst, die dann weiter berichtet werden, steht das
Imperfektum, indem das κελεύειν unvollstan-
dig bleibt''. Hujuscemodi interpretatio imperfecti
usum non satis accurate explicare mihi videtur: ipsa
enim actio jubendi per se absoluta est, sive ii qui juben-
tur parent sive non parent. Mea autem sententia
imperfecto verbi κελεύειν lector monetur, ut animo
repraesentet eum qui jubet occupatum in jubendo,
exspectantem igitur fiatne jussum suum
necne. Imperfecto igitur tum locus est, cum scriptor
significare vult jusso non sic obtemperatum esse, de
jussi exsecutione sive neglectione a se adhuc dictum
iri. Fateor, quod ad usum attinet, meam explica-
tionem eodem redire quo Blassii aliorumque3 per
se autern rectius se habere puto. Hujusmodi igitur
imperfecta, i. e. imperfecta verborum κελεύειν, πρεσ-
βεύεσθαι, αἰτεῖν iisque similium quae exspectationem
jubentis, legantis ete. exprimunt exspectativa voco.

Alterum imperfecti genus, in quo vis paratatica
clare elucet, est id imperfectum quod dico petiti-
vum. Imperfectum volo eorum verborum quae signi-
ficationem praebent aliquid petendi, velut verborum
ἐπιέναι, ἅντεπιέναι, ἐπιπλεῖν (cum classe adversus
hostem navigare) iisque similium. Sub idem genus

 

1) Rh. M. N. F. 44 (1889) p. 406—430.

